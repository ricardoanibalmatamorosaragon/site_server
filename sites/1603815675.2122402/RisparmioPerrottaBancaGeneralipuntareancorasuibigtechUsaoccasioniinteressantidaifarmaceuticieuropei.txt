Risparmio, Perrotta (Banca Generali): puntare ancora sui big tech Usa, occasioni interessanti dai farmaceutici europei
Mantenere la prudenza, non farsi prendere dalla fretta di disinvestire e diversificare. Dopo il lockdown e le forti oscillazioni dei mercati, i risparmiatori si chiedono come agire nei prossimi mesi. «I segnali di ripresa ci sono ma i dati del Pil relativi al secondo semestre per Eurozona e Stati Uniti fanno pensare che la situazione dal punto di vista economico e dei mercati finanziari va monitorata con grande attenzione ed è necessario investire con grande oculatezza», osserva Generoso Perrotta, responsabile Financial Advisory di Banca Generali.
 
