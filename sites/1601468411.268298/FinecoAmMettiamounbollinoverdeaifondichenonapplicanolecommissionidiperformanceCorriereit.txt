Fineco Am: «Mettiamo un bollino verde ai fondi che non applicano le commissioni di performance» - Corriere.it
 Da Fineco Asset Management — una piccola società di gestione del risparmio nata due anni fa e partecipata al 100% da un grande gruppo finanziario quotato come Fineco Bank — parte quella che ha tutta l’aria di essere una rivoluzione tranquilla. Fineco Asset Management, guidata da Fabio Melisso, in due anni è riuscita a raggiungere masse amministrate per 14 miliardi di euro e conta su una vasta rete di collaborazioni con altre fabbriche prodotto per offrire ai suoi clienti soluzioni di investimento «aperte» e molto differenziate a seconda delle esigenze di ciascuno.
La «rivoluzione» consiste nella decisione di mettere un «bollino verde» a quei fondi che non applicano  le  cosiddette «performance fees», quelle commissioni che il cliente paga al gestore in relazione al raggiungimento di determinati obiettivi di performance e che lo scorso anno a livello di sistema in Italia hanno fruttato alle società di gestione del risparmio circa 800 milioni di euro. «La sostenibilità di un asset manager si limita solo ai prodotti che costruisce, o deve anche considerare un approccio più trasparente nei confronti del cliente?», si sono chiesti i manager di Fineco Asset Management, che punta a far evolvere il concetto di sostenibilità, aggiungendovi un nuovo tassello, quello dei costi. 
Per questo, in occasione del secondo anniversario dalla sua nascita, Fineco Bank ha deciso di lanciare il bollino verde «No Performance Fees», per sensibilizzare l’intero settore del risparmio gestito sull’impatto delle commissioni di performance sulla sostenibilità del business e sulla relazione con il cliente finale. «In quanto asset manager, abbiamo grandi responsabilità verso il mondo che ci circonda e le strategie di investimento sostenibili ci permettono di adempiervi. Ma costruire portafogli applicando filtri non può bastare. Il nostro essere sostenibili deve includere il “giusto prezzo” a beneficio concreto di tutti i nostri “stakeholders”: clienti, consulenti e azionisti”, commenta Fabio Melisso, ceo di Fineco Asset Management. «Oggi vogliamo promuovere il concetto di sostenibilità evoluta, che passa dal principio di fair price, vale a dire giusta remunerazione del servizio erogato alla clientela. Per farlo, proponiamo un bollino No Performance Fees che permetta a tutti gli stakeholder di distinguere quei fondi di investimento e quegli asset manager che non applicano le commissioni di performance, una componente addizionale di costi a danno dei risparmi della comunità. Insomma, vogliamo identificarci come operatori pienamente sostenibili», conclude Melisso.
La sensibilità dei risparmiatori alle tematiche ambientali, di governance e sociali (i cosiddetti criteri ESG, Environment, Social, Governance) e, più in generale, alla sostenibilità dei loro portafogli di investimento, è cresciuta significativamente negli ultimi anni. Una crescita testimoniata dai numeri: il 2019 ha visto 120 miliardi di euro di nuovi flussi su fondi sostenibili, solo in Europa , ed emissioni record di green bond, pari a 250 miliardi di dollari . L’industria del risparmio gestito ha saputo cogliere e stimolare questo interesse offrendo fondi di investimento sempre più focalizzati sui criteri ESG e in senso ampio sulla sostenibilità. Gli investitori hanno iniziato a considerare nelle loro scelte di investimento la possibilità di allineare i propri investimenti in questa direzione. Adesso a questa trasformazione si aggiunge un nuovo tassello: considerare i costi e le «fees» pagate dai risparmiatori come un tasso di questa nuova sostenibilità
© RIPRODUZIONE RISERVATA
 Condominio: cosa fare per avere il super ecobonus al 110% (prima di iniziare i lavori)
Dal cashback fino a 300 euro al super premio da  3 mila. Il piano del  governo sui contanti
Bonus tv, 50 euro per passare al nuovo digitale terrestre (interessa una famiglia su due)
Pensioni, ipotesi doppia uscita: a 62 anni per lavori gravosi, soglia minima  a 64
di Redazione Economia
di Irene Consigliere
di Redazione Economia
di Redazione Economia
di Redazione Economia
di Alessandra Puato
di Fabio Sottocornola
di Alessandra Puato
di Marco Sabella
di Valentia Iorio
di Marco Sabella
di Redazione Economia
di Michelangelo Borrillo
di Francesca Gambarini  
