“Con un bollino diciamo ‘No’ alle commissioni di performance” - FocusRisparmio
 3 min
 
Commissioni di performance come l’olio di palma o i prodotti ogm. “Nessuno ne esplicitava l’uso all’interno dei propri prodotti. Nessuno aveva voglia di fare un sacrificio cambiando il proprio approccio alla creazione dei prodotti, ma nel momento in cui è emersa una forte esigenza e i primi operatori importanti hanno cominciato a specificare bene – anche attraverso un bollino – questo tipo di approccio, anche i clienti hanno incominciato a interessarsi, a capire e a chiedere”.
Adesso il bollino esiste anche per i fondi. A lanciarlo nel corso di una conferenza stampa online è Fabio Melisso, ceo di Fineco Asset Management (Fam). Le performance fee sono “una componente addizionale dei costi che va a danno dei risparmi della comunità”, spiega. “Il nostro obiettivo è specificare bene che non applichiamo commissioni addizionali ai costi ricorrenti in nessuno dei nostri prodotti, puntando sulla semplicità e la trasparenza, a vantaggio dei clienti”.
Per Melisso, il termine «sostenibilità» identifica anzitutto “un modo per far bene il mestiere di gestore. Per Fam essere sostenibili non può passare solo dall’applicazione di filtri Esg nella costruzione del portafoglio. Questa è una condizione necessaria, ma non è sufficiente”.
Come si fa allora? “Gestiamo 14 miliardi di euro di risparmi dei clienti finali”, ricorda Melisso. “Ci vuole rispetto: dei clienti in primo luogo, ma anche dei consulenti finanziari che li assistono e, non di minore importanza, nei confronti degli azionisti” della capogruppo Fineco Bank.
Responsabilità verso tutti gli stakeholder che non possono essere assolte senza una riflessione seria e chiara nelle industrie in cui si investe, “a partire da quella a cui si appartiene, ossia quella del risparmio gestito”, enfatizza Melisso.
Che prosegue: “Il tema principale su cui, prima di altri, si misura la sostenibilità del business è quello della giusta remunerazione”. Serve dunque un passo in avanti dell’industria “che sia all’insegna del giusto prezzo dei prodotti che si erogano alla clientela finale. Il rischio, altrimenti, è che anche di fronte a un portafoglio completamente Esg, costi troppo elevati finiscano per essere insostenibili per i clienti, con riflessi negativi anche sulla rete di distribuzione e sugli azionisti”.
“Vogliamo per primi intraprendere un percorso guardando non solo alle industrie che selezioniamo, ma partendo da casa nostra. Come possiamo essere davvero sostenibili in modo rotondo e robusto”? Si chiede Melisso. La risposta è rinunciare alle performance fee – cosa che Fam fa comunque fin dal lancio della Sgr, nel maggio del 2018.
Il consulente è penalizzato in quanto “questi 800 milioni non rientrano nella remunerazione del servizio di consulenza”, sottolinea Melisso. “Non rientrano nelle masse in gestione ai consulenti, che anzi lavorano con meno masse in gestione perché queste passano dai clienti al gestore”, precisa il ceo di Fam. Questo “deteriora” le relazioni in essere “tra cliente e consulente e tra consulente e gestore, oltre che quella tra cliente e gestore”.
Ed è per questo che le fee di performance rappresentano un criterio di remunerazione “insostenibile. Sappiamo di rinunciare a una grande fetta in termini di margini, ma preservare la stabilità di queste relazioni è più premiante nel lungo periodo, a differenza di affidarsi a ricavi che nel corso del tempo saranno sempre più difficili da sostenere”.
Una scelta di campo che “va a beneficio anche degli azionisti”, rivendica Melisso, oltre a costituire “un’occasione per Fam di iniziare un “percorso di formazione” verso i clienti e i consulenti”, lanciando un segnale “all’industria tutta. Non abbiamo registrato il bollino: chiunque può utilizzarlo per fare evolvere il concetto di sostenibilità non solo nella costruzione dei fondi ma anche nella direzione di una giusta remunerazione delle strategie”.
Ma è altrettanto alta l’esigenza di formazione continua della categoria. Alcuni risultati della survey Esg condotta da Fecif anticipati in un webinar
Corrono gli investimenti verdi: 30mila miliardi di asset, +30% in tre anni. Ue in testa. E con il Covid i fondi sostenibili hanno performato meglio degli investimenti tradizionali
Anche se non si tratta di un game changer, la svolta di Francoforte invia un segnale molto forte. E governi e aziende sono pronti a incrementare l’emissione di carta verde

Fra le ricerche a tema finanziario saranno presentati i risultati di indagini sulle politiche Sri di investitori previdenziali e Fondazioni di origine bancaria
Il processo di investimento del fondo Best Business Models Sri si fonda su analisi delle società nelle varie fasi del loro ciclo di vita e nella verifica rigorosa degli impatti su ambiente e società 

Ciò che sembra orientare le performance sono altri fattori come l’adesione ai principi Esg e l’appartenenza a settori che hanno potenzialità di sviluppo secolare
Le società a gestione familiare continuano a sovraperformare in tutte le regioni e i settori. E nella crisi da pandemia danno segni di maggiore resilienza. La ricerca Credit Suisse
Ordini sopra i 3,5 miliardi, con una durata di sette anni e una cedola dell'1%. L'ad Nagel: "Sostenibilità al centro del nostro piano"
"Le società attive nel settore sono quasi tutte monopoliste con elevata visibilità sui flussi di cassa di lungo periodo, sulla base di contratti spesso indicizzati all’inflazione"

Secondo Eurosif, in Europa tra le Sgr prevale l'approccio di pura esclusione di società non compliant. Ma azionariato attivo e altre attività possono aiutare le aziende a perseguire obiettivi sostenibili

L’obiettivo del team guidato da Hauptmann (Ram AI) è quello di selezionare le migliori società che producono basse emissioni di carbonio. L'algoritmo che processa le notizia aiuta il gestore 
