Fineco Asset Management: l’evoluzione della sostenibilità - Fondi e Sicav
Per Fineco Asset Management è necessario iniziare un nuovo processo di formazione che spieghi questi concetti, in coerenza con la loro strategia aziendale. La società, precisa il ceo, è nata con l’ambizione di innovare. Lo fa all’interno delle modalità operative, con un aumento continuo dei livelli di efficienza grazie all’introduzione di nuove tecnologie e anche sul piano della comunicazione, dove alla documentazione ufficiale si è aggiunto anche l’utilizzo dei canali web.
È un bollino che Fineco Asset manager avrà su tutti i propri prodotti (e invita anche altri competitor ad utilizzarlo, visto che non ci sono diritti di autore). La decisione non è di sola e semplice comunicazione., bensì la scelta di affermare la filosofia di un gruppo che, dalla sua nascita, ha prestato grande attenzione ai costi applicati ai fondi. E’ appunto il caso delle performance fee che, in Italia, erano nate per diminuire gli oneri ricorrenti di un prodotto e legare il gestore ad un benchmark sfidante. Negli anni, sottolinea Fabio Melisso, purtroppo non si è andati in questa direzione e, quello che doveva essere visto come un incentivo, è diventato, di fatto, una fonte aggiuntiva di ricavi per la società di gestione a discapito del cliente e senza alcun risvolto positivo per il consulente finanziario. Melisso rimarca che, nel 2019, in Italia sono stati assorbiti dai sottoscrittori 800 milioni di euro di performance fee, in aggiunta ai costi ricorrenti. Nel primo trimestre del 2020 l’ammontare è stato di 90 milioni. Queste sono cifre importanti, sottratte alla gestione, e che remunerano sì gli azionisti, ma sono anche fonte di volatilità perché legate alle performance dei mercati.
Per Fabio Melisso, nell’epoca di Mifid II, la trasparenza è dovuta e l’intenzione di Fineco Asset Management è quello di rappresentare, da questo punto di vista, un centro di eccellenza nelle soluzioni di investimento, senza la necessità di proteggere margini storici, bensì di competere al meglio sul mercato. E questo è essere sostenibili.
