Banca Generali – Finanziamenti per 40 mln per le Pmi tramite Credimi | Market Insight
Banca Generali attiva finanziamenti per 40 milioni alle Pmi del Nord-Ovest tramite Credimi, con il supporto come anchor investor di Fondazione CRT e Finpiemonte.
Banca Generali, insieme al partner Credimi, si è fatta promotrice di una nuova cartolarizzazione “Italianonsiferma”, per complessivi 40 milioni da mettere a disposizione delle Pmi di Piemonte e Valle D’Aosta.
L’iniziativa è stata resa possibile grazie all’intervento come “Anchor Investor” di Fondazione CRT tramite Fondazione Sviluppo e Crescita e di Finpiemonte che, sottoscrivendo la tranche junior pari al 10% dell’emissione, assicurano un livello di protezione addizionale ai capitali dei risparmiatori professionali coinvolti dalla banca. Alla garanzia del 90% dal Fondo di Garanzia pubblico si aggiunge, infatti, l’ulteriore 10% di copertura dalle due istituzioni del territorio: Fondazione CRT e Finpiemonte.
La restituzione dei prestiti partirà dalla fine del 2021 per i successivi 4 anni. Le imprese che potranno accedere a questi fondi devono avere meno di 500 dipendenti, un fatturato sopra i 100.000 euro, essere società di capitali (SPA, SRL) con almeno un bilancio depositato o società di persone (SAS e SNC) con almeno una dichiarazione fiscale.
La procedura è completamente digitale: la richiesta si fa online sul sito Credimi.com, in 2 minuti, da qualsiasi device, con documenti firmati digitalmente; la risposta arriva in soli 3 giorni per quelle imprese che hanno superato le verifiche e l’analisi del merito creditizio, con richieste fino a un limite massimo pari al 25% del proprio fatturato.
I finanziamenti concessi avranno un importo compreso tra 30.000 e 750.000 euro in funzione del fatturato dell’impresa da finanziare e mirano a raggiungere oltre 400 Pmi del territorio.
Dal fronte dell’investimento invece, la cartolarizzazione ha la durata di 6 anni e offrirà un rendimento ai clienti professionali di Banca Generali pari all’Euribor (con floor a -0,10) a 3 mesi +3 per cento.
L’amministratore delegato e direttore generale di Banca Generali, Gian Maria Mossa, ha commentato: “Dopo l’emergenza sanitaria gli effetti della crisi rischiano di mettere in ginocchio il tessuto delle imprese e per questo abbiamo avviato un ambizioso progetto per avvicinare il risparmio privato all’economia reale.
Questa nuova emissione curata con Credimi vede al nostro fianco il prezioso contributo di Finpiemonte e Fondazione CRT che hanno scelto di sostenere il territorio attraverso la sottoscrizione della tranche junior dell’operazione che, aggiungendosi alle garanzie pubbliche, completa la tutela per gli investitori privati che vogliono cercare nuove forme di decorrelazione dai rischi di mercato aiutando concretamente la ripresa del sistema”.
Le elaborazioni, le analisi e i calcoli sono effettuati da Market Insight, in buona fede, quale società indipendente, basandosi su dati e informazioni raccolti da fonti attendibili. I dati, i criteri di valutazione e calcolo,  nonché le opinioni espresse, contenuti nei servizi sono forniti esclusivamente a titolo d'informazione e non intendono in alcun modo costituire sollecitazione al pubblico risparmio o promuovere alcuna forma d'investimento allo scopo di operare transazioni. Eventuali decisioni di investimento che dovessero essere prese dai lettori sulla base dei dati, analisi e grafici qui forniti sono di esclusiva responsabilità dell'investitore e devono intendersi assunte in piena autonomia decisionale, sotto la propria responsabilità e a proprio esclusivo rischio; si consiglia pertanto di consultare previamente il proprio consulente finanziario. Né Market Insight, né i suoi consulenti o dipendenti, né alcuna delle sue fonti assumono alcuna responsabilità per eventuali danni - diretti o indiretti, patrimoniali e non - derivanti dall'uso delle informazioni riportate.
Esiste la possibilità che alcune delle Società oggetto dell'informativa finanziaria elaborata da Market Insight sul format marketinsight.it siano anche sottoscrittrici di un abbonamento a tale format.
Le foto presenti su Market Insight sono generalmente prese da Internet, limitatamente a contenuti dichiarati - o presumibilmente considerabili - di pubblico dominio. Se, malgrado i nostri controlli, del materiale fotografico da noi pubblicato risultasse coperto da copyright, e Voi siete o rappresentate i legittimi detentori di tale copyright, Vi preghiamo gentilmente di contattare la redazione (segreteria@marketinsight.it) che provvederà quanto prima alla rimozione del materiale non autorizzato.
