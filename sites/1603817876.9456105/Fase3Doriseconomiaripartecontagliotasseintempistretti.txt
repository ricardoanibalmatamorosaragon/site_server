Fase 3, Doris: economia riparte con taglio tasse in tempi stretti
Roma, 9 set. (askanews) -"Per me è una contraddizione: si vuole rilanciare l'economia senza tagliare le tasse" e "se si vuole stimolare l'economia, bisogna farlo in tempi stretti". Lo afferma il presidente di Mediolanum, Ennio Doris, in un'intervista a La Stampa commentando le indiscrezioni sulle linee guida del recovery fund. "Perfino negli Stati Uniti i membri della Fed pensano che sia necessario abbassare le imposte - prosegue - Sono lo strumento di politica economica più efficace ed efficiente, si stimolano i consumi dei consumatori e gli investimenti delle imprese. Un taglio delle tasse non è sostenibile nel tempo? Ma se l'economia migliora le entrate aumentano. Se le tasse calano, l'evasione diminuisce". Sul fronte bancario Doris vede nuove fusioni in arrivo: "È inevitabile, la tecnologia ha cambiato il settore. Per noi il problema non si pone: siamo nati senza sportelli, perché guardando ciò che accade negli Usa avevamo capito che tutto sarebbe mutato" mentre per quanto riguarda Mediobanca in particolare afferma: "Del Vecchio è un genio nel suo settore, non credo che disferà tutto quanto di buono è stato fatto in Mediobanca, dove siamo investitori di lungo termine e di cui apprezziamo la strategia di diversificazione impressa dall'attuale management".
Piazza Affari soffre ancora, di pari passo con l'aumento dei nuovi casi Covid che in Italia oggi hanno sfiorato quota 22 mila. Gli ultimi dati del Ministero della Salute evidenziano nuovi contagi record con numero dei morti in forte aumento (221 oggi, sui massimi da maggio) e il susseguirsi di voci circa la possibilità di lockdown totale se la situazione non migliora. Oggi intanto il presidente della Regione Lombardia Attilio Fontana ha escluso tale eventualità per la regione che si conferma la più colpita. 

Il Ftse Mib ha  chiuso a 18.654 punti, con calo dell’1,53%. Su tratta dei livelli di chiusura più bassi dallo scorso 1 giugno.  Tra i titoli del paniere principale, pesante Pirelli che chiude sul fondo con un ribasso di oltre il 4,5%. Molto male anche Leonardo in calo del 4,2%. La peggiore è stata Bper con -6,25% a 1,117 euro.

Tra i pochi titoli a salvarsi spicca Diasorin (+1,06%) in scia all'annuncio di un nuovo test per i malati Covid sintomatici. Sul fronte opposto invece Saipem che sale di circa l'1% cercando di reagire ai ribassi di ieri.

Bene anche Campari (+1,7) scattata in avanti dopo la diffusione dei conti trimestrali. Campari ha visto le vendite nette attestarsi a 1.282,5 milioni di euro, con una variazione organica pari al -2,8%. Crescita organica positiva nel terzo trimestre: +12,9% a 513,8 milioni contro i 438 del consensus Bloomberg. 

Sono tante le big storiche di Piazza Affari ad aver sofferto oggi. Chiusura sui nuovi minimi a 24 anni per Eni che avvicina ulteriormente la soglia dei 6 euro (-2,32% a 6,10 euro). 

Molto male oggi anche Telecom Italia. A Piazza Affari il titolo della maggiore tlc italiana ha ceduto il 2,49% a 0,3087 euro, ripiombando a pochi punti percentuali dai minimi storici toccati lo scorso marzo. Il ceo di TIM, Luigi Gubitosi, in un'intervista concessa a Il Messaggero vede rosa per il 2021 e conferma gli obiettivi di stabilizzazione del business grazie all’opportunità offerta dai piani di investimento europei e allo sviluppo di aree di business in crescita. "Ritengo che il 2021 sarà migliore, non solo per Tim ma per tutto il settore - le parole del ceo di TIm al quotidiano romano - . Per Tim, perché si sta completando il lavoro di trasformazione del nostro gruppo e ci stiamo abituando a convivere con la pandemia. Inoltre, il settore digitale è al centro delle agende italiana ed europea, basti pensare che il Next generation EU destina al digitale in Italia 40 miliardi, che si aggiungono ai 2,7 miliardi già stanziati dal governo. Ciò mi rende ottimista sul rispetto degli obiettivi forniti al mercato”. 

Ennesima seduta difficile anche per le banche che non hanno tratto beneficio dalle trimestrali oltre le attese diffuse oggi da HSBC e Banco Santander. Molto male Unicredit (-3,95% a 6,58 euro) che si è riportata sui minimi a 5 mesi. Unicredit diffonderà i conti del 3° trimestre il prossimo 5 novembre. 

Tra le altre banche si segnala la discesa sotto quota 1,5 euro di Intesa Sanpaolo (-2,38%).
Il pugile concorrente di Ballando con le stelle aveva confessato durante la trasmissione di provare ancora amore per la conduttrice.
AGI - L'inosservanza delle 'raccomandazioni' indicate nel nuovo Dpcm per contenere la diffusione dell'epidemia da coronavirus non determinano, nel caso di comportamenti difformi, l'irrogazione di sanzioni. Lo scrive il capo di Gabinetto del ministero dell'Interno, Bruno Frattasi, nella circolare indirizzata ai prefetti, ai commissari di governo per le Province autonome di Trento e Bolzano e al presidente della Regione Valle d'Aosta.
Nella circolare si sottolinea che si tratta di indicazioni, contenute nel Dpcm, che hanno carattere "esortativo", formulate appunto in termini di raccomandazione, "le quali, benché non correlate a sanzioni, intendono sollecitare l'adozione di comportamenti ispirati alla massima prudenza e al senso di responsabilità dei singoli". Si riferiscono alla mobilità personale e al ricevere ospiti nella propria abitazione.
La mobilità personale
Nel primo caso viene fortemente raccomandato a tutte le persone fisiche di non spostarsi, con mezzi di trasporto, pubblici o privati, salvo che per esigenze lavorative, di studio, per motivi di salute, per situazioni di necessità o per svolgere attività o usufruire di servizi non sospesi. Frattasi precisa che trattandosi di raccomandazione, "non occorre che le persone interessate ai suddetti spostamenti siano munite di autodichiarazione".
Resta ferma, invece, la necessità di giustificazione degli spostamenti in tutti i casi di limitazioni alla mobilità introdotte con provvedimenti più restrittivi di ambito regionale, e in questo caso il riferimento indiretto è al 'coprifuoco' negli spostamenti dei cittadini che alcune regioni hanno introdotto dalle 24 alle 5 del mattino successivo.
Ospiti a casa
Quanto al ricevimento di ospiti presso le proprie abitazioni private, il capo di Gabinetto del Viminale sottolinea che il Dpcm "rafforza la raccomandazione riferita al medesimo contesto contenuta nel precedente provvedimento presidenziale. Tenuto conto della stringente necessità di prevenire la diffusione del virus, che può essere agevolata da contatti occasionali anche tra familiari non conviventi, e pertanto di adeguare i propri comportamenti, anche nella sfera privata, a un principio di massima cautela, viene raccomandato che nelle abitazioni private si eviti di ricevere persone diverse dai conviventi, salvo che per esigenze lavorative o situazioni di necessità e urgenza. Va da sè che anche ove ricorrano tali particolari circostanze andranno seguite le regole prudenziali legate all'uso dei dispositivi di protezione delle vie aeree".
La circolare prende anche in esame tutte le varie misure e gli obblighi introdotti dal Dpcm, tra cui quelli relativi agli orari di apertura dei locali di ristorazione, pizzerie, bar; le norme relative agli sport non di contatto; l'attività motoria; la chiusura di centri natatori, centri benessere, centri termali, fatta eccezione per quelli con presidio sanitario obbligatorio o che effettuino l'erogazione delle prestazioni rientranti nei livelli essenziali di assistenza, nonché i centri culturali, i centri sociali e i centri ricreativi; le attività nei parchi tematici e di divertimento; la sospensione delle attività nelle sale giochi, sale scommesse, sale bingo e casinò; la generalizzata sospensione degli spettacoli aperti al pubblico in sale teatrali, sale da concerto, sale cinematografiche e in altri spazi all' aperto.
Queste tra applicazioni aiutano a migliorare il proprio benessere sessuale utilizzando tre approcci diversi.
''Viene fortemente raccomandato a tutte le persone fisiche di non spostarsi, con mezzi di trasporto, pubblici o privati, salvo che per esigenze lavorative, di studio, per motivi di salute, per situazioni di necessità o per svolgere attività o usufruire di servizi non sospesi. Si fa presente che, trattandosi di raccomandazione, non occorre che le persone interessate ai suddetti spostamenti siano munite di autodichiarazione'' mentre ''resta ferma, invece, la necessità di giustificazione degli spostamenti in tutti i casi di limitazioni alla mobilità introdotte con provvedimenti più restrittivi di ambito regionale". E' quanto scrive nella circolare inviata ai prefetti il capo di Gabinetto del ministero dell’Interno, Bruno Frattasi, che fornisce alcune indicazioni sui profili attuativi del dpcm del 24 ottobre scorso, che introduce nuove e più restrittive misure di contrasto alla diffusione del Covid-19. La prima parte della circolare riguarda ''alcune nuove previsioni di contenuto esortativo, formulate in termini di raccomandazione, le quali, benché non correlate a sanzioni, intendono sollecitare l'adozione di comportamenti ispirati alla massima prudenza e al senso di responsabilità dei singoli''.  Raccomandazioni che riguardano non solo la mobilità ma anche il ''ricevimento di ospiti nelle abitazioni private". ''Tenuto conto della stringente necessità di prevenire la diffusione del virus, che può essere agevolata da contatti occasionali anche tra familiari non conviventi, e pertanto di adeguare i propri comportamenti, anche nella sfera privata, a un principio di massima cautela - si legge nella circolare - viene raccomandato che nelle abitazioni private si eviti di ricevere persone diverse dai conviventi, salvo che per esigenze lavorative o situazioni di necessità e urgenza". "Va da sé - prosegue la circolare - che anche ove ricorrano tali particolari circostanze andranno seguite le regole prudenziali legate all'uso dei dispositivi di protezione delle vie aeree. Si ribadisce, a beneficio dell'attività degli organi accertatori, che le previsioni del dpcm esplicitate in forma di raccomandazione non determinano, nel caso di comportamenti difformi, l'irrogazione di sanzioni".
Sfida in campo (in Champions League) e sul mercato: Juve e Barça duellano per un talento dell'Ajax.
Il tecnico aggiunge: "É un po' stanco, ma avrà tempo di recuperare al meglio"
Ad annunciarlo la figlia del dittatore giustiziato nel 2006 e il disciolto partito Baath. Era riuscito a scampare alla cattura dopo l'invasione americana del 2003 e sulla sua testa c'era una taglia di 10 milioni di dollari: in passato era stato dato più volte per mortoView on euronews
Pazienti, associazioni, professionisti, medici, scienziati e comunità bene informate hanno il potere di migliorare notevolmente la qualità della vita delle persone con la psoriasi. L'informazione, infatti, è un ingrediente chiave nella ricetta per l'empowerment. E' questa l’idea alla base della campagna #BeInformed lanciata dalla International Federation of Psoriasis Associations (Ifpa) in occasione del World Psoriasis Day che si celebra il 29 ottobre in più di 50 Paesi nel mondo.  Aumentare la consapevolezza delle persone sulla psoriasi, diffondere informazione di qualità per contrastare e smentire le fake news dilaganti sul web, migliorare le possibilità di accesso ai trattamenti e dare voce alla community degli psoriasici sono alcuni degli obiettivi che le diverse associazioni di pazienti vogliono mettere in luce nei loro rispettivi territori nazionali.  Per l’occasione Alfasigma ha sostenuto il talk "Psoriasi: verso la Giornata mondiale", promosso dall’associazione Psoriasici italiani amici della Fondazione Corazza-Apiafco in collaborazione con Medikea (web tv in streaming e on demand dedicata alla salute) e Whin (Web Health Information Network - Associazione informazione medico sanitaria web) e trasmesso sulla pagina Facebook dell’Associazione Pazienti.  "Notizie sanitarie false, fuorvianti, ma anche le notizie 'eccessivamente interpretate' nei social media sono una minaccia sempre più concreta per la salute pubblica", ha sottolineato Marco Dotti, sociologo esperto di disinformazione e giornalista di Vita Magazine, intervenuto al talk. "Oltre a incrementare la sensibilità dei singoli riguardo al problema - ha aggiunto - sembra necessario un ribaltamento di prospettiva rispetto al ruolo di 'rincorsa' che, oggi, ancora affidiamo all'etica comunicazione. Conosciamo, oramai, metodi e modi di formazione delle fake news, per questo un'analisi dei media - prevalentemente i social media - dove queste vengono incubate e diffuse potrebbe contribuire a identificare sul nascere le fonti che inquinano le informazioni mediche e sanitarie".  La psoriasi - ricorda una nota - è una patologia immuno-mediata ad andamento cronico-recidivante che provoca chiazze gonfie, rosse e squamose sulla pelle. Colpisce circa il 3% degli italiani (circa 1,8 milioni di persone) con un picco tra i 10 e i 40 anni con un’incidenza di 2-3 ogni mille abitanti all’anno. Dell’intera popolazione psoriasica il 30% presenta una forma moderata-grave della malattia con un impatto in termini di qualità della vita e costi economico-sociali che non va sottovalutato. I costi che questa patologia comporta sono ingenti: da 2.000 a 13.000 euro all’anno per paziente psoriasico e da 10.000 a 17.000 euro all’anno/paziente per l’artrite psoriasica. Quasi 680 milioni sono a carico del Sistema Sanitario Nazionale e 706 del cittadino.  "Sebbene una cura che possa far guarire al 100% i pazienti dalla psoriasi non esista ancora trattandosi di una malattia genetica multifattoriale, esistono dei farmaci di nuova generazione con risultati più che brillanti che possono essere affiancati anche da strategie preventive che possono aiutare al controllo della stessa", ha spiegato il dermatologo del Policlinico Sant’Orsola-Malpighi di Bologna, Federico Bardazzi.  Tra i punti caldi di discussione di queste giornate - riferisce la nota - anche il fatto che, come è accaduto a marzo 2020, a causa della seconda ondata pandemica di Covid, si stanno nuovamente bloccando le attività ambulatoriali con conseguenze molto gravi in pazienti che spesso non sono aderenti alle terapie, frequentemente vengono diagnosticati in ritardo (nella psoriasi il ritardo diagnostico è di circa 2/3 anni in media) e che così rischiano l’interruzione delle prescrizioni specialistiche. Considerati questi dati, la giornata Mondiale della Psoriasi rappresenta un ottimo modo per puntare i riflettori su una patologia che interessa moltissime persone e per cui ancora oggi molte sono le proposte di miglioramento.  "Quest’anno è la prima volta che la psoriasi viene portata in Parlamento con la presentazione di una mozione per inserire la psoriasi all’interno del Piano Nazionale delle Cronicità", ha osservato Valeria Corazza, Presidente di Apiafco. "Pur avendo tutte le caratteristiche delle altre malattie inserite nel piano, quali per esempio diabete e malattie reumatologiche, non ne facciamo ancora parte. Questo è un primo passo, ma il lavoro non è finito. Noi, infatti, ci stiamo impegnando affinché la stessa mozione venga presentata anche al Senato e sostenuta trasversalmente alla Camera".  In occasione della Giornata Mondiale della Psoriasi, Apiafco ha lanciato il progetto 'Cibo e Benessere': otto volumi per oltre 900 pagine di consigli, suggerimenti e ricette rivolti a coloro che soffrono di psoriasi e di malattie infiammatorie ma non solo. Un vero e proprio viaggio che dall’antipasto al dolce (ciascun volume è dedicato ad una portata), esplora il ruolo di tutti gli alimenti nella nostra dieta. Nella collana trovano spazio 350 ricette, 24 articoli scientifici e 27 articoli informativi, 14 Chef. Co-sponsor del progetto Alfasigma. L'azienda - conclude la nota - sposando il motto #BeInformed, continua il proprio impegno sulla corretta informazione per contrastare infodemia e fake news, con questa iniziativa ed altre tra cui l’Alfasigma Contest 2020, rivolto ai giovani giornalisti medico-scientifici e quest’anno dedicato ad altre patologie croniche.
Futuro da bandiera del Napoli per Lorenzo Insigne? Questa è l'idea del giocatore e del club.
AGI - Domani  alle 11.30, in 24 piazze di tutta Italia, gli imprenditori dei pubblici esercizi si sono dati appuntamento per far sentire la loro voce, "in maniera pacifica e nel pieno rispetto delle regole, per ribadire l'enorme valore economico, sociale ed antropologico delle proprie attività e chiarire una volta per tutte che non esiste connessione alcuna tra la frequentazione dei pubblici esercizi e la diffusione dei contagi".
Lo riferisce la Fipe Confcommercio, secondo cui "se non accompagnate da aiuti concreti e immediati, le ulteriori restrizioni contenute nell'ultimo Dpcm rischiano di essere il colpo di grazia per il settore dei pubblici esercizi, già tra i più colpiti dalla spaventosa crisi generata dalla pandemia. Infatti, secondo le stime, a fine anno il comparto rischia di perdere 50.000 aziende con ben 300.000 posti di lavoro in bilico".
"Nessun legame tra contagi e apertura dei locali"
"Scendiamo in piazza per evitare che passi il messaggio che i pubblici esercizi abbiano un ruolo nella diffusione del contagio - dichiara Lino Enrico Stoppani, presidente della Fipe-Confcommercio - non esiste alcuna connessione tra quest'ultimo e l'apertura dei locali, anche perché gli operatori del settore rispettano seriamente i protocolli sanitari imposti e validati dal Cts e dall'Inail. Protocolli che hanno richiesto investimenti economici significativi e garantito sicurezza ai consumatori".
"Il settore rischia il suo futuro - continua Stoppani - e il Governo, anche in incontri odierni, ha confermato l'impegno di dare seguito immediato a molte delle misure richieste in più occasioni dalla nostra Federazione. Contributi a fondo perduto, interventi sulle locazioni, cancellazione - differimenti di scadenze fiscali, ammortizzatori sociali. Aspettiamo di vedere il provvedimento in approvazione oggi in Consiglio dei Ministri, è fondamentale per consentire la sopravvivenza di un comparto decisivo per la filiera agroalimentare e per il turismo di questo paese".
Il consigliere di Speranza parla della chiusura del capoluogo lombardo e di Napoli. Il governatore lombardo lo stoppa: "Non ci sono le condizioni"
La nuova moda è quella di prendere delle foto delle star e di modificarle per adattarle agli standard di bellezza imposti dai social...ma Demi Lovato non ci sta!
Dopo essere risultato positivo al tampone per il COVID-19, non si sa ancora se Cristiano Ronaldo potrà giocare nella partita di Champions League contro il Barcelona.
Virginia Raggi ha parlato dello stadio Flaminio e delle possibilità che possa passare in mano alla Lazio.
Cala il rapporto positivi/tamponi al 12,6% (era 13,6%). I morti sono 221
Recensione di The Postcard Killings, film disponibile su Amazon Prime, diretto dal regista Danis Tanović con Jeffrey Dean Morgan protagonista
Intervista al sociologo ed ex direttore del Censis. "La gente oggi ha bisogno di verità, efficacia, tranquillità"
Le dichiarazioni dell'ex dirigente di Milan e Barcellona sul calcio italiano e sul suo addio ai catalani.
&nbsp;Antonio Vaccari, Head of Health, Safety and Environment Esselunga&nbsp;
