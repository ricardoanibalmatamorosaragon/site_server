Fase 3, Doris: economia riparte con taglio tasse in tempi stretti
Roma, 9 set. (askanews) -"Per me è una contraddizione: si vuole rilanciare l'economia senza tagliare le tasse" e "se si vuole stimolare l'economia, bisogna farlo in tempi stretti". Lo afferma il presidente di Mediolanum, Ennio Doris, in un'intervista a La Stampa commentando le indiscrezioni sulle linee guida del recovery fund. "Perfino negli Stati Uniti i membri della Fed pensano che sia necessario abbassare le imposte - prosegue - Sono lo strumento di politica economica più efficace ed efficiente, si stimolano i consumi dei consumatori e gli investimenti delle imprese. Un taglio delle tasse non è sostenibile nel tempo? Ma se l'economia migliora le entrate aumentano. Se le tasse calano, l'evasione diminuisce". Sul fronte bancario Doris vede nuove fusioni in arrivo: "È inevitabile, la tecnologia ha cambiato il settore. Per noi il problema non si pone: siamo nati senza sportelli, perché guardando ciò che accade negli Usa avevamo capito che tutto sarebbe mutato" mentre per quanto riguarda Mediobanca in particolare afferma: "Del Vecchio è un genio nel suo settore, non credo che disferà tutto quanto di buono è stato fatto in Mediobanca, dove siamo investitori di lungo termine e di cui apprezziamo la strategia di diversificazione impressa dall'attuale management".
Renzi chiede modifiche al dpcm, stasera il premier vedrà i capigruppo di maggioranza. Anche il Pd inizia ad essere insofferente e le piazze sono sempre di più
Gianluca Vacchi e la compagna Sharon Fonseca sono diventati genitori. Sharon ha partorito una bambina.
Le testimonianze di tre imprenditori del fitness. Instagram, Zoom e Cisco webex le piattaforme più usate
E' partito, intonando l’inno d’Italia, il corteo da piazza Cavour a piazza del Popolo dove alle 19 si ritroveranno i titolari di partite Iva in protesta. "Conte vaff", "Libertà", "Te ne vai o no, te ne vai si o no?" gli insulti al presidente del Consiglio Conte mentre dal megafono si urla solidarietà a commercianti e imprenditori.&nbsp;E' arrivato per manifestare a sostegno dei manifestanti anche il leghista Claudio Durigon. Intanto, attraverso il quartiere Prati, i cori sono tutti diretti al premier Giuseppe Conte: "Dicci perché chiudi i ristoranti e i porti quando mai?" e poi: "Giuseppi, la senti questa voce? Vaff", "Lavoro", "Libertà" e "Dimissioni" le richieste dei tanti scesi in strada in un corteo al momento senza tensioni.&nbsp;&nbsp;
Big della logistica convocati dal Governo la prossima settimana per i nodi del trasporto dell'anti-Covid. Alcuni vaccini sperimentali vanno conservati a -70°. "Non si ripetano i ritardi delle mascherine. Serve presto un tavolo per la catena del freddo"
Nuova seduta all’insegna della debolezza per le borse europee, sempre alle prese con la pandemia e con le conseguenze economiche delle misure di contenimento. A livello settoriale, perdite particolarmente forti sono state registrate tra i titoli del comparto energetico, tra quelli legati alle risorse di base e nel comparto automotive. Sul Ftse Mib, che ha terminato in rosso dell’1,53% a 18.654,95 punti, spicca la debolezza di un comparto bancario che non è stato in grado di capitalizzare le indicazioni arrivate dai numeri trimestrali migliori delle stime di Santander e Hsbc. Come nel caso di Barclays, gli accantonamenti per fronteggiare il Covid sono risultati inferiori alle stime, spingendo l’ottimismo sull’impatto della pandemia. Sul listino milanese, Unicredit ha terminato con un -3,94%, Intesa Sanpaolo ha chiuso con un 2,38%, BPER ha segnato un -6,25% e Mediobanca, nel giorno dei conti, è scesa del 2,63%. Nel primo trimestre dell’esercizio 20/21, Piazzetta Cuccia ha registrato un utile netto di 200 milioni di euro, -26,1% rispetto a 12 mesi prima a causa del minore apporto da parte di Assicurazioni Generali (45 milioni contro 135,5 milioni lo scorso anno e 54,8 milioni nell’ultimo trimestre), impattato da componenti non ricorrenti. Il titolo del Leone di Trieste ha terminato in rosso del -2,02%. Giornata decisamente negativa anche per il comparto industriale con il -4,2% di Leonardo, il -4,51% di Pirelli ed il -2,36% di Prysmian. La pubblicazione dei conti ha permesso a Campari di chiudere con un +1,7%. I primi nove mesi dell’anno si sono chiusi con un utile lordo di 190,2 milioni, -22,4% rispetto al pari periodo 2019, ed un fatturato poco mosso a 1,28 miliardi (-1,6%). Tenendo in conto solo il terzo trimestre, l’utile lordo si è attestato a 88,7 milioni (-3,1%) ed il fatturato ha segnato un +12,8%. Sul mercato obbligazionario, lo spread tra i Btp a 10 anni ed i titoli tedeschi di pari scadenza ha fatto segnare un rialzo di un punto percentuale a 131 punti base. (in collaborazione con money.it)
di Antonio AtteIl Movimento 5 Stelle continua a perdere pezzi sia al Senato che alla Camera. A lasciare il gruppo pentastellato a Palazzo Madama è la senatrice Tiziana Drago, da tempo in rotta di collisione col M5S, mentre a Montecitorio l'ultimo addio è di Rina De Lorenzo, che ha deciso di aderire a Liberi e Uguali. "L'annuncio del mio passaggio dal Movimento 5 Stelle a Leu - dice la parlamentare all'Adnkronos - non dovrebbe creare scalpore né generare malumori. Fare parte di un gruppo significa essere parte di un progetto comune, significa lavorare insieme, confrontarsi, ma anche scontrarsi ed essere liberi di dissentire senza per questo finire sotto processo".   De Lorenzo era finita nel mirino dei probiviri per le mancate restituzioni. La deputata campana però ha sempre respinto al mittente le accuse, difendendo la scelta di versare eccedenze della sua indennità al Microcredito invece che sul conto gestito dal Comitato restituzioni M5S.  "Sia chiaro che non sono stata io a lasciare - spiega - bensì il Movimento a farmi capire di essere diventata una persona scomoda, fastidiosa, da mettere alla gogna per aver espresso legittimamente posizione contraria al referendum costituzionale per la riduzione del numero dei parlamentari. Ma anche prima, la scelta di restituire al Microcredito piuttosto che al conto privato dei big 5 Stelle, o quella di non votare il Dl Scuola mi hanno resa 'disorganica' al Movimento che attraverso i probiviri lo ha costantemente fatto pesare". "Sono stata trascinata in un contenzioso per difendere la mia immagine, la mia dignità e la libertà di pensiero che appartiene ad ogni cittadino, nel rispetto dei valori costituzionali che ho sempre difeso. Sono stata costretta ad una scelta obbligata e dolorosa, trascinata in un contenzioso del tutto infondato che non appartiene alla dialettica politica", insiste De Lorenzo, la quale fa sapere che si riserva di adire le vie legali "contro chi mi ha inserito in vergognose liste di proscrizione". "Non ho lasciato il M5S perché non si può lasciare chi non ti vuole al suo fianco. Ai miei ex colleghi pentastellati - conclude la parlamentare napoletana - l'augurio di tornare ad essere squadra e a me quello di lavorare con maggiore serenità ed efficacia all'interno di Leu, il partito che mi accoglie e che ringrazio".  Era da mesi con la valigia pronta, invece, la senatrice Drago, la quale in una nota oggi ha spiegato le ragioni del suo addio: "Il M5S mi ha scelta per il mio impegno civile nell'Associazione Nazionale Famiglie Numerose, nel Forum delle associazioni familiari e per la mia attenzione rivolta al mondo dell'istruzione e del sociale. Attenzione - rimarca Drago - che purtroppo è stata tradita rispetto alle tante proposte avanzate".
Sono elezioni fortemente polarizzate quelle che si stanno celebrando negli Stati Uniti. Il professor Massimo Faggioli, Teologo dell'università Villanova a Philadelphia, nota come i due candidati rappresentino due modi opposti di quello che potrà essere l'AmericaView on euronews
Oltre a contrastare la pandemia, il governo della sanità deve mantenere uno sguardo di prospettiva. E può funzionare al meglio quando le decisioni sono condivise dai clinici e dagli amministratori. A partire da queste considerazione si è discusso ieri "dell'impatto della nuova oncologia mutazionale sul sistema sanitario nazionale", online nella pagina youtube del Pensiero Scientifico Editore. I principali 'attori' si sono confrontati a partire dalle sfide che il modello emergente nel campo dei tumori, reso possibile dalla profilazione genomica, pone all’intero processo organizzativo.  Il nuovo modello si basa sull'individuazione nei tumori o nelle biopsie liquide di specifiche alterazioni molecolari che consentono di predire la sensibilità dei malati a terapie mirate o all'immunoterapia, a prescindere dalla sede del tumore e dagli organi interessati. Pierpaolo Sileri, viceministro della Salute, introducendo l'incontro ha ricordato che l'Italia è il Paese europeo che gestisce meglio le malattie oncologiche. Ha poi evidenziato la necessità di un approccio di sistema e di mantenere al ministero una regia dell'innovazione, condivisa con Regioni e Agenzia italiana del farmaco (Aifa). Dal canto suo Nicola Magrini, direttore generale Aifa, ha ricordato che, a livello globale, quasi dappertutto la salute non è assicurata da sistemi universalistici. Ha inoltre sottolineato la necessità di ripensare l'organizzazione stessa dei servizi sanitari coinvolti nell'assistenza: prima ancora delle terapie e dell'accesso ai nuovi farmaci oncologici, spesso molto costosi, occorre ridisegnare le procedure diagnostiche, dalla profilazione genomica alla gestione dei dati. Secondo il Dg dell'Aifa qualsiasi strumento va contestualizzato, per una nuova governance del farmaco. Per questo, ha aggiunto Magrini, l'Aifa promuoverà già dai primi di dicembre un tavolo di confronto onco-ematologico. Nello Martini, della Fondazione Ricerca e Salute, presentando il documento sull'oncologia mutazionale in Italia, condiviso da tutte le società scientifiche oncologiche, ha approfondito il tema della  profilazione genomica e all'intero processo organizzativo. "Si tratta di un vero e proprio cambiamento culturale che segna un'epoca e che avrà effetti significativi sulla salute dei pazienti e sull'organizzazione del Servizio sanitario nazionale. E' però un processo complesso, che richiede non solo un aggiornamento radicale del sapere medico, ma anche un governo razionale dei nuovi strumenti disponibili, delle procedure diagnostiche, come ad esempio l'impiego della profilazione genomica e dei test, la gestione dei dati o l'accesso ai nuovi farmaci oncologici". Un documento che si propone come un tassello sperabilmente utile anche per il tavolo dell'Aifa in costituzione. Dal confronto è emerso che attualmente le procedure per la profilazione genomica sono diverse. Un'eterogeneità dovuta a numerosi fattori. Ciò fa sì che i risultati ottenuti nei circa 20 centri che stanno conducendo oggi in Italia la maggior parte delle profilazioni, con le restanti eseguite in service da centri privati o aziende internazionali, non siano facilmente confrontabili e differiscano significativamente per la numerosità delle alterazioni molecolari indagate, la sensibilità e la specificità.  "L'elevata percentuale di risultati falsamente negativi o positivi è al momento uno dei principali ostacoli all'ottimizzazione dei nuovi trattamenti in oncologia", ha spiegato Martini, ed è questa la ragione che rende necessaria una Piattaforma genomica nazionale condivisa che consenta di profilare adeguatamente tutti i pazienti oncologici italiani e di raccogliere dati genomici omogenei e analizzabili. "Questa piattaforma consentirà di produrre nuove, fondamentali conoscenze e renderà più rapido e mirato l'accesso dei malati alle terapie innovative, permettendo di valutare l'efficacia di questi trattamenti e di monitorare i costi, con un conseguente migliore governo della pratica clinica", ha aggiunto Martini. Un elemento centrale del nuovo modello organizzativo è costituito dai Molecular Tumor Board (Mtb), i team multidisciplinari delle Reti oncologiche regionali per superare l'attuale disparità tra conoscenza clinica e potenzialità genetica nella pratica oncologica, inclusa la valutazione e i progetti di ricerca derivanti dalla raccolta dei dati nascenti (raw data) della profilazione genomica.  "Una volta identificato dal Mtb il percorso ottimale per un determinato paziente - ha detto Paolo Marchetti, dell'università Sapienza di Roma, spiegando il ruolo dell'oncologo nel Mtb - in un determinato momento, non dobbiamo dimenticare che la medicina di precisione non si rivolge soltanto all’identificazione di questa o quella alterazione di vie di segnale per poi intervenire grazie ai farmaci disponibili. Tutto avviene all'interno di un organismo complesso. Il ruolo dell'oncologo medico è quindi indispensabile per porre al servizio del gruppo interdisciplinare l'esperienza di chi conosce il paziente nei suoi tanti aspetti clinici". Le sollecitazioni tecnologiche, la sfida dell'innovazione e la necessità di investimenti suggeriscono inoltre - hanno concluso gli oncologi -  l'opportunità di attivare partnership con le imprese che stanno sviluppando nuovi farmaci basati sulla profilazione genomica e che hanno realizzato tecnologie ed efficaci piattaforme di raccolta delle informazioni genomiche. L'interazione pubblico/privato può facilitare lo sviluppo dell'oncologia mutazionale, oltre a favorire la generazione di dati clinici rigorosi, utili alla valutazione tempestiva dell'efficacia di nuove terapie, alla possibile registrazione di nuove indicazioni per i farmaci già approvati e, nel contempo, alla raccolta di dati dal mondo reale che consentano di valutare l'impatto assistenziale ed economico sul Servizio sanitario nazionale di questo nuovo approccio alla comprensione e alla cura delle malattie tumorali.
Sono 1.993 i nuovi casi di coronavirus registrati oggi nel Lazio. I decessi segnalati sono 23. A Roma, nel dettaglio, nella Asl Roma 1 sono 349 i casi nelle ultime 24 ore e si tratta di pazienti a domicilio e di 54 ricoverati. Si registrano 7 decessi di pazienti di 69, 75, 76, 77, 81, 89, e 90 anni con patologie. Nella Asl Roma 2 sono 451 i casi nelle ultime 24 ore, si tratta di soggetti isolati a domicilio o con link familiare o contatto di un caso già noto. Centosettantasei i casi individuati su segnalazione del medico di medicina generale. Si registrano 3 decessi di pazienti di 51, 51 e 87 anni con patologie. Nella Asl Roma 3 sono 207 i casi nelle ultime 24 ore: isolati a domicilio o con link familiare, o contatto di un caso già noto. Si registrano 2 decessi di soggetti di 38 e 87 anni con patologie". E ancora, nella Asl Roma 4 sono 117 i casi nelle ultime 24 ore: casi isolati a domicilio o con link familiare o contatto di un caso già noto e 26 con link al cluster della Rsa Gonzaga di Ladispoli dove è in corso l'indagine epidemiologica. Nella Asl Roma 5 sono 124 i casi nelle ultime 24 ore: si tratta di casi isolati a domicilio o con link familiare o contatto di un caso già noto. Si registrano 4 decessi di pazienti di 52, 72, 75 e 76 anni con patologie. Nella Asl Roma 6 sono 327 i casi nelle ultime 24 ore, continua l'assessore: si tratta di un caso con link dalla Sardegna, e di soggetti isolati a domicilio, con link familiare o contatti di un caso già noto. Si registrano 2 decessi di pazienti 84 e 86 anni con patologie.
Katy Simpson, 29 anni, da una parte teme per la sua vita in caso di contagio, dall'altra non può permettersi di pagare la multa, né di andare in carcere.
L'assenza di Donnarumma può compromettere i prossimi risultati del Milan?
MILANO (Reuters) - Cassa depositi e prestiti definirà le tappe per arrivare a un'offerta finale per l'acquisto di Aspi da Atlantia in occasione del consiglio di amministrazione che si riunirà oggi, secondo fonti vicine alla situazione.Cdp ha presentato la scorsa settimana una proposta di acquisto della quota dell'88% di Atlantia in Autostrade per l'Italia, che la holding controllata dalla famiglia Benetton ha giudicato inadeguata.
(Reuters) - Il gioielliere Usa Tiffany e il colosso francese del lusso Lvmh sono in trattative per risolvere la controversia sul takeover da 16 miliardi di dollari, con un prezzo leggermente più basso di quello concordato inizialmente.Lo hanno riferito delle fonti vicine alla situazione.
Questo è un dolce imperdibile per gli amanti dei dessert. Il Kulfi è tipico indiano e ormai ce ne sono di ogni tipo!
Sono 2.761 i nuovi casi di positività al coronavirus registrati oggi in Campania. Si tratta del dato più alto mai registrato in Campania dall'inizio dell'emergenza. L'Unità di crisi della Regione Campania sottolinea che, dei 2.761 nuovi casi, 238 sono relativi allo screening sul comune di Arzano, zona rossa dallo scorso 20 ottobre. Sono 2.649 gli asintomatici e 112 i sintomatici. I tamponi esaminati sono 14.781. Il totale dei positivi dall'inizio dell'emergenza in Campania sale a 43.355, mentre i tamponi complessivamente esaminati sono 886.553. Sono 140 i posti letto di terapia intensiva occupati in Campania, con un aumento di 17 ricoveri in più rispetto a ieri. Sono 1.210 i posti letto di degenza occupati (+19 rispetto a ieri) su 1.500 posti letto di degenza attivabili. Sono 20 i decessi legati al coronavirus inseriti nel bollettino odierno diffuso dall'unità di crisi della Regione Campania. La stessa unità di crisi specifica però che si tratta di decessi avvenuti tra il 16 e il 26 ottobre, ma registrati ieri. Il dato dei deceduti in Campania dall'inizio dell'emergenza sale così a 607. Sono 575 i guariti del giorno, con il totale dei guariti che sale a 9.907.Zca
Al via in USA e Canada la versione di prova del progetto di Elon Musk. Costo dell'abbonamento: 99 dollari al mese
Ce lo spiega Marco Iacuitto, Direttore Generale della Camera di Commercio italo-belgaView on euronews
La nostra quattro ruote dei sogni ormai è lei, la svolta elettrica di Fiat Chrysler.
Una campagna del MiBACT ha portato alla luce i luoghi dove arte e moda si fondono da non perdere.
