Fase 3, Doris: economia riparte con taglio tasse in tempi stretti
Roma, 9 set. (askanews) -"Per me è una contraddizione: si vuole rilanciare l'economia senza tagliare le tasse" e "se si vuole stimolare l'economia, bisogna farlo in tempi stretti". Lo afferma il presidente di Mediolanum, Ennio Doris, in un'intervista a La Stampa commentando le indiscrezioni sulle linee guida del recovery fund. "Perfino negli Stati Uniti i membri della Fed pensano che sia necessario abbassare le imposte - prosegue - Sono lo strumento di politica economica più efficace ed efficiente, si stimolano i consumi dei consumatori e gli investimenti delle imprese. Un taglio delle tasse non è sostenibile nel tempo? Ma se l'economia migliora le entrate aumentano. Se le tasse calano, l'evasione diminuisce". Sul fronte bancario Doris vede nuove fusioni in arrivo: "È inevitabile, la tecnologia ha cambiato il settore. Per noi il problema non si pone: siamo nati senza sportelli, perché guardando ciò che accade negli Usa avevamo capito che tutto sarebbe mutato" mentre per quanto riguarda Mediobanca in particolare afferma: "Del Vecchio è un genio nel suo settore, non credo che disferà tutto quanto di buono è stato fatto in Mediobanca, dove siamo investitori di lungo termine e di cui apprezziamo la strategia di diversificazione impressa dall'attuale management".
''Viene fortemente raccomandato a tutte le persone fisiche di non spostarsi, con mezzi di trasporto, pubblici o privati, salvo che per esigenze lavorative, di studio, per motivi di salute, per situazioni di necessità o per svolgere attività o usufruire di servizi non sospesi. Si fa presente che, trattandosi di raccomandazione, non occorre che le persone interessate ai suddetti spostamenti siano munite di autodichiarazione'' mentre ''resta ferma, invece, la necessità di giustificazione degli spostamenti in tutti i casi di limitazioni alla mobilità introdotte con provvedimenti più restrittivi di ambito regionale". E' quanto scrive nella circolare inviata ai prefetti il capo di Gabinetto del ministero dell’Interno, Bruno Frattasi, che fornisce alcune indicazioni sui profili attuativi del dpcm del 24 ottobre scorso, che introduce nuove e più restrittive misure di contrasto alla diffusione del Covid-19. La prima parte della circolare riguarda ''alcune nuove previsioni di contenuto esortativo, formulate in termini di raccomandazione, le quali, benché non correlate a sanzioni, intendono sollecitare l'adozione di comportamenti ispirati alla massima prudenza e al senso di responsabilità dei singoli''.  Raccomandazioni che riguardano non solo la mobilità ma anche il ''ricevimento di ospiti nelle abitazioni private". ''Tenuto conto della stringente necessità di prevenire la diffusione del virus, che può essere agevolata da contatti occasionali anche tra familiari non conviventi, e pertanto di adeguare i propri comportamenti, anche nella sfera privata, a un principio di massima cautela - si legge nella circolare - viene raccomandato che nelle abitazioni private si eviti di ricevere persone diverse dai conviventi, salvo che per esigenze lavorative o situazioni di necessità e urgenza". "Va da sé - prosegue la circolare - che anche ove ricorrano tali particolari circostanze andranno seguite le regole prudenziali legate all'uso dei dispositivi di protezione delle vie aeree. Si ribadisce, a beneficio dell'attività degli organi accertatori, che le previsioni del dpcm esplicitate in forma di raccomandazione non determinano, nel caso di comportamenti difformi, l'irrogazione di sanzioni".
Sfida in campo (in Champions League) e sul mercato: Juve e Barça duellano per un talento dell'Ajax.
Il tecnico aggiunge: "É un po' stanco, ma avrà tempo di recuperare al meglio"
Ad annunciarlo la figlia del dittatore giustiziato nel 2006 e il disciolto partito Baath. Era riuscito a scampare alla cattura dopo l'invasione americana del 2003 e sulla sua testa c'era una taglia di 10 milioni di dollari: in passato era stato dato più volte per mortoView on euronews
Pazienti, associazioni, professionisti, medici, scienziati e comunità bene informate hanno il potere di migliorare notevolmente la qualità della vita delle persone con la psoriasi. L'informazione, infatti, è un ingrediente chiave nella ricetta per l'empowerment. E' questa l’idea alla base della campagna #BeInformed lanciata dalla International Federation of Psoriasis Associations (Ifpa) in occasione del World Psoriasis Day che si celebra il 29 ottobre in più di 50 Paesi nel mondo.  Aumentare la consapevolezza delle persone sulla psoriasi, diffondere informazione di qualità per contrastare e smentire le fake news dilaganti sul web, migliorare le possibilità di accesso ai trattamenti e dare voce alla community degli psoriasici sono alcuni degli obiettivi che le diverse associazioni di pazienti vogliono mettere in luce nei loro rispettivi territori nazionali.  Per l’occasione Alfasigma ha sostenuto il talk "Psoriasi: verso la Giornata mondiale", promosso dall’associazione Psoriasici italiani amici della Fondazione Corazza-Apiafco in collaborazione con Medikea (web tv in streaming e on demand dedicata alla salute) e Whin (Web Health Information Network - Associazione informazione medico sanitaria web) e trasmesso sulla pagina Facebook dell’Associazione Pazienti.  "Notizie sanitarie false, fuorvianti, ma anche le notizie 'eccessivamente interpretate' nei social media sono una minaccia sempre più concreta per la salute pubblica", ha sottolineato Marco Dotti, sociologo esperto di disinformazione e giornalista di Vita Magazine, intervenuto al talk. "Oltre a incrementare la sensibilità dei singoli riguardo al problema - ha aggiunto - sembra necessario un ribaltamento di prospettiva rispetto al ruolo di 'rincorsa' che, oggi, ancora affidiamo all'etica comunicazione. Conosciamo, oramai, metodi e modi di formazione delle fake news, per questo un'analisi dei media - prevalentemente i social media - dove queste vengono incubate e diffuse potrebbe contribuire a identificare sul nascere le fonti che inquinano le informazioni mediche e sanitarie".  La psoriasi - ricorda una nota - è una patologia immuno-mediata ad andamento cronico-recidivante che provoca chiazze gonfie, rosse e squamose sulla pelle. Colpisce circa il 3% degli italiani (circa 1,8 milioni di persone) con un picco tra i 10 e i 40 anni con un’incidenza di 2-3 ogni mille abitanti all’anno. Dell’intera popolazione psoriasica il 30% presenta una forma moderata-grave della malattia con un impatto in termini di qualità della vita e costi economico-sociali che non va sottovalutato. I costi che questa patologia comporta sono ingenti: da 2.000 a 13.000 euro all’anno per paziente psoriasico e da 10.000 a 17.000 euro all’anno/paziente per l’artrite psoriasica. Quasi 680 milioni sono a carico del Sistema Sanitario Nazionale e 706 del cittadino.  "Sebbene una cura che possa far guarire al 100% i pazienti dalla psoriasi non esista ancora trattandosi di una malattia genetica multifattoriale, esistono dei farmaci di nuova generazione con risultati più che brillanti che possono essere affiancati anche da strategie preventive che possono aiutare al controllo della stessa", ha spiegato il dermatologo del Policlinico Sant’Orsola-Malpighi di Bologna, Federico Bardazzi.  Tra i punti caldi di discussione di queste giornate - riferisce la nota - anche il fatto che, come è accaduto a marzo 2020, a causa della seconda ondata pandemica di Covid, si stanno nuovamente bloccando le attività ambulatoriali con conseguenze molto gravi in pazienti che spesso non sono aderenti alle terapie, frequentemente vengono diagnosticati in ritardo (nella psoriasi il ritardo diagnostico è di circa 2/3 anni in media) e che così rischiano l’interruzione delle prescrizioni specialistiche. Considerati questi dati, la giornata Mondiale della Psoriasi rappresenta un ottimo modo per puntare i riflettori su una patologia che interessa moltissime persone e per cui ancora oggi molte sono le proposte di miglioramento.  "Quest’anno è la prima volta che la psoriasi viene portata in Parlamento con la presentazione di una mozione per inserire la psoriasi all’interno del Piano Nazionale delle Cronicità", ha osservato Valeria Corazza, Presidente di Apiafco. "Pur avendo tutte le caratteristiche delle altre malattie inserite nel piano, quali per esempio diabete e malattie reumatologiche, non ne facciamo ancora parte. Questo è un primo passo, ma il lavoro non è finito. Noi, infatti, ci stiamo impegnando affinché la stessa mozione venga presentata anche al Senato e sostenuta trasversalmente alla Camera".  In occasione della Giornata Mondiale della Psoriasi, Apiafco ha lanciato il progetto 'Cibo e Benessere': otto volumi per oltre 900 pagine di consigli, suggerimenti e ricette rivolti a coloro che soffrono di psoriasi e di malattie infiammatorie ma non solo. Un vero e proprio viaggio che dall’antipasto al dolce (ciascun volume è dedicato ad una portata), esplora il ruolo di tutti gli alimenti nella nostra dieta. Nella collana trovano spazio 350 ricette, 24 articoli scientifici e 27 articoli informativi, 14 Chef. Co-sponsor del progetto Alfasigma. L'azienda - conclude la nota - sposando il motto #BeInformed, continua il proprio impegno sulla corretta informazione per contrastare infodemia e fake news, con questa iniziativa ed altre tra cui l’Alfasigma Contest 2020, rivolto ai giovani giornalisti medico-scientifici e quest’anno dedicato ad altre patologie croniche.
Futuro da bandiera del Napoli per Lorenzo Insigne? Questa è l'idea del giocatore e del club.
AGI - Domani  alle 11.30, in 24 piazze di tutta Italia, gli imprenditori dei pubblici esercizi si sono dati appuntamento per far sentire la loro voce, "in maniera pacifica e nel pieno rispetto delle regole, per ribadire l'enorme valore economico, sociale ed antropologico delle proprie attività e chiarire una volta per tutte che non esiste connessione alcuna tra la frequentazione dei pubblici esercizi e la diffusione dei contagi".
Lo riferisce la Fipe Confcommercio, secondo cui "se non accompagnate da aiuti concreti e immediati, le ulteriori restrizioni contenute nell'ultimo Dpcm rischiano di essere il colpo di grazia per il settore dei pubblici esercizi, già tra i più colpiti dalla spaventosa crisi generata dalla pandemia. Infatti, secondo le stime, a fine anno il comparto rischia di perdere 50.000 aziende con ben 300.000 posti di lavoro in bilico".
"Nessun legame tra contagi e apertura dei locali"
"Scendiamo in piazza per evitare che passi il messaggio che i pubblici esercizi abbiano un ruolo nella diffusione del contagio - dichiara Lino Enrico Stoppani, presidente della Fipe-Confcommercio - non esiste alcuna connessione tra quest'ultimo e l'apertura dei locali, anche perché gli operatori del settore rispettano seriamente i protocolli sanitari imposti e validati dal Cts e dall'Inail. Protocolli che hanno richiesto investimenti economici significativi e garantito sicurezza ai consumatori".
"Il settore rischia il suo futuro - continua Stoppani - e il Governo, anche in incontri odierni, ha confermato l'impegno di dare seguito immediato a molte delle misure richieste in più occasioni dalla nostra Federazione. Contributi a fondo perduto, interventi sulle locazioni, cancellazione - differimenti di scadenze fiscali, ammortizzatori sociali. Aspettiamo di vedere il provvedimento in approvazione oggi in Consiglio dei Ministri, è fondamentale per consentire la sopravvivenza di un comparto decisivo per la filiera agroalimentare e per il turismo di questo paese".
Il consigliere di Speranza parla della chiusura del capoluogo lombardo e di Napoli. Il governatore lombardo lo stoppa: "Non ci sono le condizioni"
La nuova moda è quella di prendere delle foto delle star e di modificarle per adattarle agli standard di bellezza imposti dai social...ma Demi Lovato non ci sta!
Dopo essere risultato positivo al tampone per il COVID-19, non si sa ancora se Cristiano Ronaldo potrà giocare nella partita di Champions League contro il Barcelona.
Virginia Raggi ha parlato dello stadio Flaminio e delle possibilità che possa passare in mano alla Lazio.
Cala il rapporto positivi/tamponi al 12,6% (era 13,6%). I morti sono 221
Recensione di The Postcard Killings, film disponibile su Amazon Prime, diretto dal regista Danis Tanović con Jeffrey Dean Morgan protagonista
Intervista al sociologo ed ex direttore del Censis. "La gente oggi ha bisogno di verità, efficacia, tranquillità"
Le dichiarazioni dell'ex dirigente di Milan e Barcellona sul calcio italiano e sul suo addio ai catalani.
&nbsp;Antonio Vaccari, Head of Health, Safety and Environment Esselunga&nbsp;
Solo oggi sono disponibili i primi 10 miliardi del fondo Sure, deciso a maggio. Sui tempi del recovery fund non c'è certezza. Un nuovo rallentamento dell'economia in arrivo. Appello di Gentiloni agli Stati membri: "Manteniamo le misure decise e andiamo avanti"
Il tecnico azzurro ritrova due pedine del suo centrocampo dopo l'assenza per Covid-19.
Il mister dei campioni d'italia: "Lui e CR7 sono dei campioni che dominano la scena da 15 anni"
Alla vigilia dei due anniversari di Enrico Caruso – l’anno prossimo si celebrerà il centenario della sua morte e nel 2023 i 150 anni dalla nascita – un’inchiesta del giornalista Michele Bovi pubblicata dal web magazine CoolMag illustra come il 'tenore dei tenori' sia stato l’artista più sfruttato da Cosa Nostra in materia di plagi. Fin dall’inizio del secolo scorso Caruso, famosissimo negli Stati Uniti, fu vittima prima di un tentativo di estorsione da parte della Mano Nera – l’organizzazione criminale italo-americano all’origine di Cosa Nostra – e poi di tutta una serie di contraffazioni delle canzoni da lui rese celebri. Gli immigrati italiani avevano bisogno delle loro canzoni e Cosa Nostra s’impossessò del magnifico repertorio napoletano, creò le proprie case editrici che ricompilavano i bollettini dei brani resi celebri nelle Americhe dai dischi di Caruso, accreditando spesso nuovi autori legati all’organizzazione criminale: in questo modo i profitti delle incisioni e delle esecuzioni pubbliche restavano alla mafia americana con poche briciole o senza alcun riconoscimento per i compositori originari.  Cosa Nostra pubblicava spartiti e gestiva spettacoli ed edizioni in due negozi di Mulberry Street, la via d’accesso al quartiere newyorkese di Little Italy. I mafiosi controllavano la Società Libraria Italiana che a sua volta era la depositaria dei diritti d’autore italiani in Usa col nome di Italian Book Company, società che si occupava di registrare le opere presso l’Ufficio del Copyright di Washington per conto dei maggiori editori italiani, da Bideri a Bixio, da La Canzonetta alla Casa E.A. Mario. Ma i numeri non sono stati mai trasparenti né soddisfacenti.  "È una problematica nata in quell’epoca ma che si è trascinata fino ai giorni nostri coinvolgendo l’intera produzione musicale italiana – racconta a Bovi l’avvocato Giorgio Assumma, che è stato presidente della Siae dal 2005 al 2010 – Proprio negli anni in cui ero a capo della società degli autori chiesi all’ambasciatore degli Stati Uniti di intervenire. Qualcosa si mosse: poco di significativo, nulla di definitivo". Il primo grande successo finito nel mirino dell’organizzazione criminale fu ‘O sole mio'. La canzone depositata nel 1898 dal compositore Eduardo Di Capua con il poeta Giovanni Capurro divenne, grazie all’esecuzione discografica di Enrico Caruso del febbraio del 1916, l’inno dell’Italia nel mondo. Per poi subire una lunga serie di trasformazioni nei crediti a partire dalla fine degli anni Quaranta quando a governare Cosa Nostra e la comunità italiana d’America con le sue iniziative musicali erano Frank Costello e i luogotenenti Vito Genovese, Lucky Luciano, Joe Adonis, tutti gangster con la passionaccia per le canzoni.  Il brano napoletano fu tradotto in 'There’s No Tomorrow', firmato da Al Hoffman, assieme all’arrangiatore Leon Carr e al paroliere Leo Corday. Nessun cenno ai veri autori italiani. La canzone fu affidata alla voce dell’attore Tony Martin, all’anagrafe Alvin Morris. Il disco fu pubblicato dalla Rca Victor nel 1949 e ottenne immediatamente un riscontro trionfale. There’s No Tomorrow finì anni dopo anche nei repertori di due illustri esecutori italoamericani, Dean Martin, partner preferito di Frank Sinatra, e Al Martino che ebbe rapporti altalenanti con Cosa Nostra, tra l’idillio e la burrasca, un legame che comunque promosse la sua immagine cinematografica di artista fiduciario della mafia: fu affidato a lui il ruolo di Johnny Fontane, il cantante protetto dai Corleone, ispirato a Frank Sinatra, ne 'Il Padrino parte prima' e 'Il Padrino parte terza'.  Nel 1960 fu Elvis Presley a incidere una altrettanto popolare versione in inglese di '‘O sole mio' sempre per l’etichetta Rca con il titolo 'It’s Now or Never' e i crediti attribuiti agli autori Aaron Schroeder e Wally Gold, stavolta però con l’aggiunta del nome di Di Capua (sull’etichetta del disco ma non sulla partitura musicale). La storia si è ripetuta con 'Santa Lucia', diventata 'Little Lonely One' con milioni di copie vendute nelle versioni del gruppo americano The Jarmels, del gallese Tom Jones e persino di Adriano Celentano che la tradusse nel 1963 in 'Non essere timida' senza accorgersi che stava riconoscendo i crediti a compositori americani che avevano plagiato il capolavoro napoletano.  Un altro cavallo di battaglia di Caruso, 'La Danza - Tarantella Napolitana', fu oggetto di plagio e tramutato in una canzone che riscosse la stessa popolarità e addirittura maggior successo discografico dell’originaria. 'La Danza – Tarantella Napolitana' era stata pubblicata nel 1835 con la musica di Gioacchino Rossini abbinata al componimento del poeta Carlo Pepoli: quell’aria resa celebre dall’incisione di Caruso del 1912 e quelle parole ‘Già la luna è in mezzo al mare, mamma mia, si salterà’ divennero nel 1927 per la Italian Book Company di New York 'C’è la luna mezzo mare', filastrocca firmata dal marinaio siciliano Paolo Citorello, incisa per mezzo secolo con titoli diversi (Oh! Ma-Ma!, Lazy Mary, Zooma zooma, Mi vogghiu maritari) da artisti italoamericani celebri come Dean Martin, Louis Prima, Lou Monte, con milioni di dischi venduti per ogni versione e il sigillo distintivo della comunità tricolore negli States: è la canzone della festa nuziale in apertura del film 'Il padrino' diretto da Francis Ford Coppola nel 1972.  L’indagine di Bovi si conclude con una vera chicca: Caruso è stato addirittura ispiratore di se stesso. Lucio Dalla, infatti, ha scritto il noto brano 'Caruso' proprio ispirato dal tenore, ritrovandosi per caso a soggiornare in un albergo di Sorrento, proprio nella suite in cui il grande tenore aveva trascorso gli ultimi mesi di vita. Lucio Dalla in 'Caruso' cita il famoso brano partenopeo 'Dicitencello vuje' proprio nel ritornello, sebbene nella discografia del grande tenore non compaia (..'Te voglio bene assaje / Ma tanto tanto bene sai./ È una catena ormai / che scioglie il sangue dint' 'e 'vvene sai...'). Il rischio di una denuncia per plagio da parte dell'editore del brano napoletano era alto, così l’ufficio legale della Bmg si mise in moto affidando la questione a un dirigente storico della Rca Italiana, l’avvocato-musicista Ettore Zeppegno.  "L’editore di Dicitencello vuje era Luciano Villevieille Bideri – racconta Zeppegno – Lo incontrammo e gli facemmo ascoltare la canzone di Dalla. Rispose che per lui era una citazione gradita perché poteva suscitare l’interesse delle nuove generazioni verso quel classico della musica napoletana. Non ci rilasciò alcuna liberatoria scritta. Caruso riscosse un successo straordinario ma nessuno mai avanzò diritti per quel ritornello d’altri tempi. La parola di Villevieille Bideri contava più di qualsiasi documento autografo".
