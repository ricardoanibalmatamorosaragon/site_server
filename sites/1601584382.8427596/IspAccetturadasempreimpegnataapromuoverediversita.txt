Isp: Accettura, da sempre impegnata a promuovere diversita'
"La Divisione Insurance, come tutto il Gruppo Intesa Sanpaolo,
da sempre s'impegna nella valorizzazione delle diversità e nella
promozione dell'inclusione".
Lo ha affermato Roberta Accettura, Responsabile Personale,
Change Management e Sostenibilità di Intesa Sanpaolo Vita, in
occasione del Dive In Festival, l'iniziativa globale nata per
discutere di diversità e inclusione nel settore assicurativo.
"Parlando di gender diversity in particolare, come Gruppo,
abbiamo attuato iniziative concrete, per esempio l'introduzione per
il terzo anno di un KPI specificamente rivolto alla valorizzazione
del talento femminile assegnato a più di 1100 manager del Gruppo,
con l'obiettivo di spingere alla realizzazione di iniziative volte
alla riduzione del gender gap. Nella Divisione Insurance, abbiamo
raggiunto risultati molto importanti, oltre il 40% di donne manager
a tutti i livelli della struttura organizzativa e ca il 36% di
dirigenti donne, dato doppio rispetto al mercato di riferimento.
Siamo inclusivi anche sul fronte generazionale e 1 collega su 3
appartiene al cluster dei millennial", ha aggiunto.
"Abbiamo lanciato iniziative specifiche di wellbeing del
personale delle nostre Compagnie e abbiamo fatto scelte gestionali
coraggiose e lungimiranti, trovo significativo citare che abbiamo
avuto diverse colleghe promosse, per competenze e merito, a ruoli
di responsabilità nel momento in cui erano in procinto di
assentarsi per maternita' e la nostra fiducia è stata pienamente
ricambiata", ha detto ancora.
Secondo Maria Luisa Gota, Amministratore Delegato e Direttore
Generale di Fideuram Vita, "i giovani (under 40), che rappresentano
oltre un quinto della nostra clientela in ambito vita, sono più
orientati verso la previdenza e la protezione. In particolare la
costruzione di percorsi previdenziali rappresenta la risposta al
bisogno di mettere in sicurezza il proprio futuro che i giovani
avvertono e che la nostra Divisione è pronta a sostenere con
un'offerta inclusiva sempre attenta ai valori che contano per la
loro generazione. Questo è lo spirito che ci ha portati ad
intervenire sul Fondo Pensione "Il mio Domani" di Intesa San Paolo
Vita che ha raddoppiato i suoi comparti per offrire quel contenuto
di sostenibilità importante per i giovani e che ha condotto
Fideuram Vita a dedicare il nuovo comparto "Millenials" del Fondo
Pensione Fideuram alla clientela più giovane".
Infine Federica Vicenzotto, Chief Compliance Officer di Intesa
Sanpaolo Vita, ritiene che "in questo contesto estremamente
regolato, il ruolo del Chief Compliance Officer diventa chiave se
inquadrato in un percorso di diversità e inclusione con il
business. Diversità, perché c'è un differente punto di vista ma una
stessa finalità, ovvero il rispetto per il cliente; inclusione, che
significa aprire una dimensione di reciproco ascolto attivo. Il
ruolo di Compliance non è quindi solo il dire si e no ma anche
capire, insieme al business, il come".
com/lab
MF-DJ NEWS
2212:22 set 2020
(END) Dow Jones Newswires
September 22, 2020 06:24 ET (10:24 GMT)
