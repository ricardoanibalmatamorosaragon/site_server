Fase 3, Doris: economia riparte con taglio tasse in tempi stretti
Roma, 9 set. (askanews) -"Per me è una contraddizione: si vuole rilanciare l'economia senza tagliare le tasse" e "se si vuole stimolare l'economia, bisogna farlo in tempi stretti". Lo afferma il presidente di Mediolanum, Ennio Doris, in un'intervista a La Stampa commentando le indiscrezioni sulle linee guida del recovery fund. "Perfino negli Stati Uniti i membri della Fed pensano che sia necessario abbassare le imposte - prosegue - Sono lo strumento di politica economica più efficace ed efficiente, si stimolano i consumi dei consumatori e gli investimenti delle imprese. Un taglio delle tasse non è sostenibile nel tempo? Ma se l'economia migliora le entrate aumentano. Se le tasse calano, l'evasione diminuisce". Sul fronte bancario Doris vede nuove fusioni in arrivo: "È inevitabile, la tecnologia ha cambiato il settore. Per noi il problema non si pone: siamo nati senza sportelli, perché guardando ciò che accade negli Usa avevamo capito che tutto sarebbe mutato" mentre per quanto riguarda Mediobanca in particolare afferma: "Del Vecchio è un genio nel suo settore, non credo che disferà tutto quanto di buono è stato fatto in Mediobanca, dove siamo investitori di lungo termine e di cui apprezziamo la strategia di diversificazione impressa dall'attuale management".
Il tecnico aggiunge: "É un po' stanco, ma avrà tempo di recuperare al meglio"
Il consigliere di Speranza parla della chiusura del capoluogo lombardo e di Napoli. Il governatore lombardo lo stoppa: "Non ci sono le condizioni"
La nuova moda è quella di prendere delle foto delle star e di modificarle per adattarle agli standard di bellezza imposti dai social...ma Demi Lovato non ci sta!
Dopo essere risultato positivo al tampone per il COVID-19, non si sa ancora se Cristiano Ronaldo potrà giocare nella partita di Champions League contro il Barcelona.
Cala il rapporto positivi/tamponi al 12,6% (era 13,6%)
Intervista al sociologo ed ex direttore del Censis. "La gente oggi ha bisogno di verità, efficacia, tranquillità"
Le dichiarazioni dell'ex dirigente di Milan e Barcellona sul calcio italiano e sul suo addio ai catalani.
&nbsp;Antonio Vaccari, Head of Health, Safety and Environment Esselunga&nbsp;
Solo oggi sono disponibili i primi 10 miliardi del fondo Sure, deciso a maggio. Sui tempi del recovery fund non c'è certezza. Un nuovo rallentamento dell'economia in arrivo. Appello di Gentiloni agli Stati membri: "Manteniamo le misure decise e andiamo avanti"
Il tecnico azzurro ritrova due pedine del suo centrocampo dopo l'assenza per Covid-19.
Il mister dei campioni d'italia: "Lui e CR7 sono dei campioni che dominano la scena da 15 anni"
Alla vigilia dei due anniversari di Enrico Caruso – l’anno prossimo si celebrerà il centenario della sua morte e nel 2023 i 150 anni dalla nascita – un’inchiesta del giornalista Michele Bovi pubblicata dal web magazine CoolMag illustra come il 'tenore dei tenori' sia stato l’artista più sfruttato da Cosa Nostra in materia di plagi. Fin dall’inizio del secolo scorso Caruso, famosissimo negli Stati Uniti, fu vittima prima di un tentativo di estorsione da parte della Mano Nera – l’organizzazione criminale italo-americano all’origine di Cosa Nostra – e poi di tutta una serie di contraffazioni delle canzoni da lui rese celebri. Gli immigrati italiani avevano bisogno delle loro canzoni e Cosa Nostra s’impossessò del magnifico repertorio napoletano, creò le proprie case editrici che ricompilavano i bollettini dei brani resi celebri nelle Americhe dai dischi di Caruso, accreditando spesso nuovi autori legati all’organizzazione criminale: in questo modo i profitti delle incisioni e delle esecuzioni pubbliche restavano alla mafia americana con poche briciole o senza alcun riconoscimento per i compositori originari.  Cosa Nostra pubblicava spartiti e gestiva spettacoli ed edizioni in due negozi di Mulberry Street, la via d’accesso al quartiere newyorkese di Little Italy. I mafiosi controllavano la Società Libraria Italiana che a sua volta era la depositaria dei diritti d’autore italiani in Usa col nome di Italian Book Company, società che si occupava di registrare le opere presso l’Ufficio del Copyright di Washington per conto dei maggiori editori italiani, da Bideri a Bixio, da La Canzonetta alla Casa E.A. Mario. Ma i numeri non sono stati mai trasparenti né soddisfacenti.  "È una problematica nata in quell’epoca ma che si è trascinata fino ai giorni nostri coinvolgendo l’intera produzione musicale italiana – racconta a Bovi l’avvocato Giorgio Assumma, che è stato presidente della Siae dal 2005 al 2010 – Proprio negli anni in cui ero a capo della società degli autori chiesi all’ambasciatore degli Stati Uniti di intervenire. Qualcosa si mosse: poco di significativo, nulla di definitivo". Il primo grande successo finito nel mirino dell’organizzazione criminale fu ‘O sole mio'. La canzone depositata nel 1898 dal compositore Eduardo Di Capua con il poeta Giovanni Capurro divenne, grazie all’esecuzione discografica di Enrico Caruso del febbraio del 1916, l’inno dell’Italia nel mondo. Per poi subire una lunga serie di trasformazioni nei crediti a partire dalla fine degli anni Quaranta quando a governare Cosa Nostra e la comunità italiana d’America con le sue iniziative musicali erano Frank Costello e i luogotenenti Vito Genovese, Lucky Luciano, Joe Adonis, tutti gangster con la passionaccia per le canzoni.  Il brano napoletano fu tradotto in 'There’s No Tomorrow', firmato da Al Hoffman, assieme all’arrangiatore Leon Carr e al paroliere Leo Corday. Nessun cenno ai veri autori italiani. La canzone fu affidata alla voce dell’attore Tony Martin, all’anagrafe Alvin Morris. Il disco fu pubblicato dalla Rca Victor nel 1949 e ottenne immediatamente un riscontro trionfale. There’s No Tomorrow finì anni dopo anche nei repertori di due illustri esecutori italoamericani, Dean Martin, partner preferito di Frank Sinatra, e Al Martino che ebbe rapporti altalenanti con Cosa Nostra, tra l’idillio e la burrasca, un legame che comunque promosse la sua immagine cinematografica di artista fiduciario della mafia: fu affidato a lui il ruolo di Johnny Fontane, il cantante protetto dai Corleone, ispirato a Frank Sinatra, ne 'Il Padrino parte prima' e 'Il Padrino parte terza'.  Nel 1960 fu Elvis Presley a incidere una altrettanto popolare versione in inglese di '‘O sole mio' sempre per l’etichetta Rca con il titolo 'It’s Now or Never' e i crediti attribuiti agli autori Aaron Schroeder e Wally Gold, stavolta però con l’aggiunta del nome di Di Capua (sull’etichetta del disco ma non sulla partitura musicale). La storia si è ripetuta con 'Santa Lucia', diventata 'Little Lonely One' con milioni di copie vendute nelle versioni del gruppo americano The Jarmels, del gallese Tom Jones e persino di Adriano Celentano che la tradusse nel 1963 in 'Non essere timida' senza accorgersi che stava riconoscendo i crediti a compositori americani che avevano plagiato il capolavoro napoletano.  Un altro cavallo di battaglia di Caruso, 'La Danza - Tarantella Napolitana', fu oggetto di plagio e tramutato in una canzone che riscosse la stessa popolarità e addirittura maggior successo discografico dell’originaria. 'La Danza – Tarantella Napolitana' era stata pubblicata nel 1835 con la musica di Gioacchino Rossini abbinata al componimento del poeta Carlo Pepoli: quell’aria resa celebre dall’incisione di Caruso del 1912 e quelle parole ‘Già la luna è in mezzo al mare, mamma mia, si salterà’ divennero nel 1927 per la Italian Book Company di New York 'C’è la luna mezzo mare', filastrocca firmata dal marinaio siciliano Paolo Citorello, incisa per mezzo secolo con titoli diversi (Oh! Ma-Ma!, Lazy Mary, Zooma zooma, Mi vogghiu maritari) da artisti italoamericani celebri come Dean Martin, Louis Prima, Lou Monte, con milioni di dischi venduti per ogni versione e il sigillo distintivo della comunità tricolore negli States: è la canzone della festa nuziale in apertura del film 'Il padrino' diretto da Francis Ford Coppola nel 1972.  L’indagine di Bovi si conclude con una vera chicca: Caruso è stato addirittura ispiratore di se stesso. Lucio Dalla, infatti, ha scritto il noto brano 'Caruso' proprio ispirato dal tenore, ritrovandosi per caso a soggiornare in un albergo di Sorrento, proprio nella suite in cui il grande tenore aveva trascorso gli ultimi mesi di vita. Lucio Dalla in 'Caruso' cita il famoso brano partenopeo 'Dicitencello vuje' proprio nel ritornello, sebbene nella discografia del grande tenore non compaia (..'Te voglio bene assaje / Ma tanto tanto bene sai./ È una catena ormai / che scioglie il sangue dint' 'e 'vvene sai...'). Il rischio di una denuncia per plagio da parte dell'editore del brano napoletano era alto, così l’ufficio legale della Bmg si mise in moto affidando la questione a un dirigente storico della Rca Italiana, l’avvocato-musicista Ettore Zeppegno.  "L’editore di Dicitencello vuje era Luciano Villevieille Bideri – racconta Zeppegno – Lo incontrammo e gli facemmo ascoltare la canzone di Dalla. Rispose che per lui era una citazione gradita perché poteva suscitare l’interesse delle nuove generazioni verso quel classico della musica napoletana. Non ci rilasciò alcuna liberatoria scritta. Caruso riscosse un successo straordinario ma nessuno mai avanzò diritti per quel ritornello d’altri tempi. La parola di Villevieille Bideri contava più di qualsiasi documento autografo".
Così come bisogna pagare i diritti sulla musica o sulle partite di calco, uno dei direttori creativi di Stadia afferma che bisognerebbe fare lo stesso con i videogiochi.
È in corso la causa tra la Roma e Gianluca Petrachi. L'ex diesse giallorosso chiede un risarcimento.
Il brasiliano sulla possibile assenza del portoghese.
L'incontro casuale su una spiaggia negli Hamptons durante il lockdown.
Si è concluso con successo il crowdfunding “Il futuro a portata di mano” di Bper Banca sulla piattaforma Produzioni dal Basso, la prima in Italia per crowdfunding e social innovation: tutti i cinque progetti selezionati hanno raggiunto l’obiettivo di raccolta fondi del 25% del budget previsto e sono stati cofinanziati per il restante 75% dall’Istituto, fino a un massimo di 11.250 euro ciascuno. Per far fronte alla battuta d’arresto che ha colpito anche le attività sociali e culturali a seguito dell’emergenza Covid-19, Bper Banca ha dato vita all’iniziativa “Uniti oltre le attese”, raddoppiando, rispetto alle precedenti esperienze di crowdfunding, il plafond disponibile. I cinque progetti che hanno ricevuto il co-finanziamento toccano tematiche diverse ma sono tutti accomunati da un unico obiettivo: ripartire, grazie ai giovani e per i giovani, con idee e iniziative volte a produrre cambiamento e a favorire la partecipazione comunitaria. Eccoli nel dettaglio: “Sound Report” è frutto del lavoro dell’associazione padovana Pop Economix, e mira a portare nelle scuole italiane il podcast giornalistico, realizzando insieme agli studenti un grande laboratorio condiviso e diffuso, per ascoltare – e imparare – le tecniche base del giornalismo e del podcast, sperimentandole poi in prima persona attraverso una produzione autonoma e partecipando a un grande concorso nazionale. La cooperativa sociale messinese Ecos-Med è invece la promotrice del progetto “Fondo Teatro. Essere consci del meraviglioso”, il cui obiettivo è valorizzare la zona periferica di Fondo Saccà coinvolgendo le famiglie nell’organizzazione di attività teatrali, come laboratori di scrittura o spettacoli per tutte le età. A Milano, l'Associazione Portofranco ha promosso il progetto "ONE STEP CLOSER - Insieme per l'emergenza educativa", che si rivolge direttamente agli studenti, anche loro “vittime” in questo difficile periodo di emergenza sanitaria. Gli alunni delle scuole milanesi saranno aiutati, con strumenti come smart-studying, tutor dedicati e School Navigation System (un software che permette di svolgere la didattica a distanza in modo più semplice ed efficace) a reagire alla situazione di incertezza e smarrimento che stanno vivendo. Il progetto “Lumen Hero” nasce dall’iniziativa della cooperativa sociale New Server e prevede la riqualificazione delle terre confiscate alla camorra nei pressi di Monte Ofelio, nel casertano; uno scenario naturalistico suggestivo e stimolante, dove i ragazzi affetti da Sclerosi Multipla potranno svolgere attività fisica a contatto con la natura e saranno coinvolti in un gioco avvincente e divertente. Favorire la partecipazione dei giovani nella creazione di una quotidianità nuova e accessibile a tutti è anche l’obiettivo del progetto, “Bologna Block by Block”, un’iniziativa nata per volontà dell’associazione bolognese Verso per ridefinire gli architettonici della città coinvolgendo un gruppo di giovani. Questi, tramite il videogioco Minecraft, daranno vita, insieme alle comunità locali, a nuovi progetti e idee per ridisegnare i luoghi pubblici in funzione dei cittadini.
Le dichiarazioni di Simone Inzaghi alla vigilia di Bruges-Lazio e dopo le tante assenze in squadra.
Uno spettacolare torneo e un post-gara indimenticabile grazie a Cantine Vitea.
Entro ottobre partiranno i primi lavori di messa in sicurezza del Carcere di Santo Stefano, ex carcere borbonico ad un miglio dall'Isola di Ventotene, isola simbolo dell'unità europea. E' questo uno dei punti significativi emersi dalla riunione del Tavolo Istituzionale Permanente convocata dalla Commissaria Silvia Costa. Con un arco temporale di 90 giorni per l’esecuzione, condizioni meteo permettendo, si procederà, quindi, alla realizzazione dei lavori di "somma urgenza" nella parte interna dell’edificio carcerario, sulle torrette e sugli archi delle celle, porzioni del bene monumentale maggiormente deteriorate e a rischio crollo, come sottolineato nella relazione tecnica di Invitalia, soggetto attuatore del progetto di recupero e valorizzazione del carcere. Contestualmente verrà messo in sicurezza l’approdo della Marinella per garantire accesso sicuro agli operai, al personale incaricato e alle operazioni di scarico dei materiali necessari per gli interventi. "Trecentomila euro - si legge in una nota - è il tetto di spesa consentita per questi primi ed urgenti lavori, in conformità a quanto previsto dall’art. 148, comma 7 del Codice dei Contratti pubblici. Interventi che verranno eseguiti nel rispetto del Cronoprogramma e che sono riconducibili e funzionali agli obiettivi del Contratto Istituzionale di Sviluppo (Cis) e costituiscono un’anticipazione dei lavori di messa in sicurezza, previsti nell’ambito dell’Accordo Operativo, sottoscritto il 3 giugno scorso tra il Mibact ed Invitalia. La somma stanziata rientra perciò nel finanziamento del Cis, previsto per il recupero e la rifunzionalizzazione dell’ex Carcere borbonico dell’isola di S. Stefano-Ventotene, sottoscritto il 3 agosto del 2017 in base alla delibera Cipe del 2016".  "Un grande lavoro di squadra - dichiara Silvia Costa - ha caratterizzato questi mesi nei quali con il supporto del Giampiero Marchesi (Responsabile Unico del Contratto), la collaborazione del team di Invitalia e della Soprintendenza archeologica Belle Arti e Paesaggio per le province di Frosinone, Latina e Rieti ed il Comune di Ventotene, sono stati effettuati sopralluoghi, rilievi ed indagini propedeutici per i futuri interventi di messa in sicurezza degli edifici e degli approdi, della Marinella e dello Scalo 4, sull’isola di S.Stefano".  "In modo innovativo abbiamo portato avanti un processo che ha visto partecipi e protagoniste le otto amministrazioni firmatarie del Cis e che - sottolinea la commissaria - ha concretamente coinvolto la comunità di Ventotene nei Workshop del 16 settembre scorso per la candidatura del Comune al Label europeo e del 17 settembre successivo, per l’ascolto e la condivisione di idee progettuali per la nuova vocazione dell’isola di Santo Stefano in un progetto integrato con Ventotene che ne è Comune, partecipato anche con lo spirito della Convenzione di Faro, di recente ratificata dal nostro Paese, nel coinvolgimento ampio dei residenti, delle associazioni culturali, delle Istituzioni, dei possibili partner ed europeo ed euromediterraneo nell’offerta e nella fruizione delle varie attività di Alta formazione, di Didattica specializzata, di Ricerca, di Residenzialità. Da oggi sull’isola di S. Stefano abbandonata da cinquanta anni, si vedranno i primi segnali dei lavori, dell’attenzione riservata al Carcere, alle sue pertinenze, nel rispetto della sua storia di dolore e di conservazione dell’autenticità dei luoghi stessi".
